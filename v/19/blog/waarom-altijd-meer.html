<!doctype html>
<html lang="nl">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="IE=edge" />

    <!-- Google, please don't mess with my lovingly handcrafted HTML -->
    <meta name="googlebot" content="notranslate" />

    <title>Waarom altijd meer?</title>
    <link
      rel="stylesheet"
      href="/v/19/main.css?v=1aea3434b9359fd229c0b8a9d7d95eca" />
    <link
      rel="alternate"
      type="application/rss+xml"
      title="lil notes (RSS)"
      href="https://classic.geheimesite.nl/v/19/index.xml" />
    <link
      rel="alternate"
      type="application/atom+xml"
      title="lil notes (Atom)"
      href="https://classic.geheimesite.nl/v/19/atom.xml" />
    <link
      rel="license"
      href="https://creativecommons.org/publicdomain/zero/1.0/" />
    <link
      rel="pingback"
      href="https://webmention.io/webmention?forward=https://api.geheimesite.nl/webmentions" />
    <link rel="webmention" href="https://api.geheimesite.nl/webmentions" />
    <link rel="canonical" href="https://classic.geheimesite.nl/v/19/blog/waarom-altijd-meer" />
  </head>
  <body>
    <header>
      <nav>
        <a href="/v/19/blog">← Terug naar de index</a>
      </nav>
    </header>

    <main>
      <article>
        <h1>Waarom altijd meer?</h1>

        <p>
          Afgelopen jaar zat ik in de derde en moest ik mijn profielkeuze maken.
          Op het vwo werkt het zo dat je tot de vierde klas <em>alle</em> vakken
          krijgt, en daarna een profiel kiest met vakken waarin je examen gaat
          doen.
        </p>

        <p>
          Ik zit nu in 4 atheneum en het profiel dat ik heb gekozen is NT
          (Natuur en Techniek). Dat betekent dat mijn vakkenpakket bestaat uit
          natuurkunde, scheikunde, NLT, Duits, Nederlands, Engels, informatica
          en wiskunde B. Volgens sommigen is dit het &#8220;moeilijkste&#8221;
          pakket.
        </p>

        <p>
          Kort samengevat is dit hoe er doorgaans tegen de profielen wordt
          aangekeken:
        </p>

        <ul>
          <li>
            <p>
              <strong><dfn>Cultuur en Maatschappij</dfn></strong
              >: voor leerlingen die niet zo veel tijd aan school willen
              besteden&#8212;met andere woorden: een pretpakket.
            </p>
          </li>
          <li>
            <p>
              <strong><dfn>Economie en Maatschappijl</dfn></strong
              >: voor leerlingen die niet het denkniveau hebben dat vereist is
              voor de N-profielen, maar later toch
              <em>daadwerkelijk een baan zouden willen</em>.
            </p>
          </li>
          <li>
            <p>
              <strong><dfn>Natuur en Gezondheid</dfn></strong
              >: een soort &#8220;tussenpakket&#8221; voor leerlingen die een
              nét iets te laag niveau hebben om wiskunde B te kunnen volgen,
              waardoor NT geen optie is.
            </p>
          </li>
          <li>
            <p>
              <strong><dfn>Natuurk en Techniek</dfn></strong
              >: de alfa van de pakketten; voor de écht intelligente leerlingen.
            </p>
          </li>
        </ul>

        <p>
          Enerzijds snap ik wel waar dit beeld vandaan komt. De exacte vakken
          uit een N-profiel vereisen nou eenmaal een andere manier van denken
          dan de zaakvakken uit een M-profiel. Maar dat maakt een NT-profiel
          niet ineens meer waard dan de andere profielen.
        </p>

        <p>
          Wel volgens mijn decaan. Vorig jaar kregen we van hem voorlichting
          over onze profielkeuze, waarin hij kort uitlegde wat elk profiel
          inhield. Hij benadrukte daarbij dat elk profiel gelijkwaardig is; een
          diploma met een N-profiel is niet meer of minder waard dan een diploma
          voor een M-profiel. Echter bleek vervolgens uit zijn hele verhaal dat
          hij CM maar een pretpakket vond en het liefst ziet dat iedereen NT zou
          doen.
        </p>

        <p>
          Ik snap dat niet. Ik snap niet dat iedereen de hele tijd maar
          <em>meer</em> en <em>hoger</em> wil. Ik heb persoonlijk gekozen voor
          NT omdat natuurkunde mijn favoriete vak is en kunst me helemaal niet
          ligt. Niet omdat het schijnbaar het &#8220;beste&#8221; pakket voor de
          &#8220;slimste&#8221; leerlingen is. Een aantal van mijn vrienden
          hebben voor EM en CM gekozen, hoewel ik denk dat ze prima NG of NT aan
          zouden kunnen; of ze daar blij van zouden worden is echter een ander
          verhaal. Kortom, je zou het profiel moeten kiezen dat het best bij jou
          en je interesses past, niet het &#8220;hoogste&#8221; dat je aankan.
        </p>

        <p>
          En ik zie nu hetzelfde weer gebeuren bij de voorlichting over onze
          studiekeuze. Want in principe leidt atheneum op tot <em>zowel</em> het
          <abbr title="Hoger beroepsonderwijs">HBO</abbr> als het
          <abbr title="Wetenschappelijk onderwijs">WO</abbr>. Maar in alle
          voorlichting wordt het HBO gepresenteerd als &#8220;afstromen&#8221;,
          of een &#8220;tussenstap op de ladder naar de universiteit&#8221;.
        </p>

        <p>
          Maar wat als je nou helemaal geen ambitie hebt om naar de universiteit
          te gaan? De universiteit is heel theoretisch. De focus ligt vooral op
          leren onderzoeken, en je carriërepad na je afstuderen is vaak
          onduidelijk, terwijl je op de hogeschool juist echt
          <em>een vak</em> leert. Persoonlijk zou ik liever naar het HBO gaan om
          een docentenopleiding te volgen dan dat ik onderzoek zou gaan doen op
          de universiteit, en ik ken een aantal klasgenoten die daar exact
          hetzelfde in staan. De hogeschool is ook gewoon een
          &#8220;eindpunt&#8221;, net als het wetenschappelijk onderwijs. Het is
          niet een alleen een &#8220;tussenstap&#8221; of &#8220;plan B&#8221;.
        </p>

        <p>
          Mijn zusje is nu ook aan haar profielkeuze toe. Net als ik zit zij op
          het vwo (nu in de derde). Haar eerste keuze was NG op het vwo. CM ligt
          haar ook wel, maar was geen optie omdat ze een hekel heeft aan
          Duits&#8212;een verplicht vak in CM op vwo-niveau.
        </p>

        <p>
          Onze school biedt ook een speciaal vak genaamd BSM (Bewegen, Sport en
          Maatschappij) aan, waardoor je nu eindexamen kan doen in sport. Dit
          past heel goed bij Lize, want ze is van plan circusartiest of
          sportdocent te worden. Maar helaas is BSM uitsluitend te volgen op de
          havo.
        </p>

        <p>
          Daarom heeft ze besloten over te stappen naar de havo en daar CM te
          doen met BSM als keuzevak. Ik denk dat dit een hele slimme zet is,
          omdat ze iets gaat doen waar ze blij van wordt en dat goed bij haar
          past. Maar in de ogen van onze geliefde decaan gaat ze van het
          één-na-&#8220;hoogste&#8221; pakket op vwo naar het
          &#8220;laagste&#8221; profiel een niveau lager: paniek! En hoewel ze
          meerdere keren heeft aangegeven dat ze geen ambitie heeft naar de
          universiteit te gaan en dat ze na haar eindexamen graag iets met sport
          wil gaan doen, probeert hij haar toch krampachtig over te halen op het
          vwo te blijven. Je wil toch het &#8220;hoogste&#8221; uit jezelf
          halen?
        </p>

        <p>Nu is mijn vraag: Waarom altijd meer?</p>

        <footer>
          <p>
            Posted on
            <a href="/v/19//roblog.nl/blog/waarom-altijd-meer">
              <time datetime="2023-04-26">26 april 2023</time>
            </a>
          </p>

          <p class="reply-by-email">
            <a href="mailto:replies@roblog.nl">Reply by email</a>
          </p>
        </footer>
      </article>
    </main>

    <footer>
      Gemaakt met ♡ in Nederland. Copying is an act of love. Please copy.
    </footer>
  </body>
</html>
