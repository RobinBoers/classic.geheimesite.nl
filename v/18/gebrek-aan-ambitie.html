<!doctype html>
<html lang="nl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />

    <title>Gebrek aan ambitie? — geheimesite.nl | Robin Boers</title>

    <meta
      name="description"
      content="Aan het begin van dit schooljaar had ik een kennismakingsgesprek met mijn mentor. Als voorbereiding had ik twee vragenlijsten moeten invullen. Een ......"
    />

    <link rel="canonical" href="https://geheimesite.nl/gebrek-aan-ambitie" />

    <link rel="icon" sizes="16x16" href="/v/18/favicon.ico" />
    <link rel="apple-touch-icon" sizes="16x16" href="/v/18/favicon.ico" />

    <link rel="stylesheet" href="/v/18/main.css" />
    <meta name="color-scheme" content="light dark" />

    <link
      rel="alternate"
      type="application/rss+xml"
      title="primary feed, dutch"
      href="https://geheimesite.nl/index-nl.xml"
    />

    <link
      rel="alternate"
      type="application/rss+xml"
      title="less frequent posts, english"
      href="https://geheimesite.nl/index-en.xml"
    />

    <link
      rel="alternate"
      type="application/rss+xml"
      title="bilingual feed, dutch and english"
      href="https://geheimesite.nl/index.xml"
    />
  </head>
  <body>
    <header>
      <nav>
        <a href="/v/18/"> ← Terug naar de homepage </a>
      </nav>
    </header>

    <main class="h-entry">
      <h1 class="p-name">Gebrek aan ambitie?</h1>

      <div class="content p-summary e-content">
        <p>
          Aan het begin van dit schooljaar had ik een kennismakingsgesprek met
          mijn mentor. Als voorbereiding had ik twee vragenlijsten moeten
          invullen. Een van de vragen daarin was welke cijfers ik verwachtte op
          mijn kerstrapport. Ik denk dat ik redelijke schattingen had gedaan,
          maar mijn mentor vond dat ik niet genoeg ambitie had. Ik en mijn
          ouders probeerden hem duidelijk te maken dat ambitie niet te meten is
          met schoolcijfers en dat ik me ook buiten school nog wilde
          ontwikkelen. Dat ging er bij hem niet echt in.
        </p>
        <p>
          Ik merk dit wel vaker. Men gaat ervanuit dat kinderen altijd maar
          beschikbaar moeten zijn voor school en zich daarbuiten niet zelf ook
          nog willen ontwikkelen in hun eigen tijd, bijvoorbeeld in sport of
          hobby&#8217;s. Ik heb dit jaar meerdere keren van mijn docenten
          gehoord dat het de bedoeling is dat we elke dag tot ongeveer 16:30
          bezig zouden moeten zijn met school.
        </p>
        <p>
          Dit stoort mij echt enorm, zeker als je kijkt naar het onderwijs zelf.
          Voordat ik verder ga wil ik wel graag benoemen dat ik blij ben dat we
          hier überhaupt onderwijs krijgen, het is een voorrecht. Er zijn ook
          landen waar er gewoonweg geen onderwijs is. Toch wil ik graag wat
          probleempunten benoemen.
        </p>
        <p>
          Ten eerste cijfers. Er zijn zoveel dingen mis met cijfers. Door de
          ontwikkeling van iemand te meten met cijfers sla je de plank volledig
          mis. We proberen met allemaal meetpuntjes te kijken of iemand
          progressie maakt, maar in de echte ontwikkeling van iemand krijg je
          met cijfers geen inzicht.
        </p>
        <p>
          Er wordt nu dus les gegeven niet om iemand iets te leren, maar om
          iemand voor te bereiden op de toets. Hierdoor halen kinderen een goed
          cijfer voor de toets, maar leren ze niet echt iets. Neem bijvoorbeeld
          mijn Duits toets van vorige week: ik heb een 8.2 gehaald, maar als je
          me nu een van de woordjes zou vragen zou ik het echt niet meer weten.
          Laat staan dat ik nog weet wat in het hoofdstuk aardrijkskunde over
          water van vorig jaar stond. Ik kan me alleen vaag het woord
          &#8216;wateroorlogen&#8217; herinneren.
        </p>
        <p>
          Het is zo erg dat we nu aan het &#8220;leren&#8221; zijn voor de
          toetsen. Wat zijn we dan tijdens de rest van de lessen aan het doen?
          Het doel is de hele tijd de cijfers zo hoog mogelijk te maken, maar we
          leren van de meeste dingen vrij weinig. Vlak voor de toetsweek moeten
          we alle informatie uit ons hoofd leren, en na de toetsweek mag je het
          weer vergeten.
        </p>
        <p>
          Ook is het als iemand een onvoldoende krijgt niet motiverend voor dat
          kind. We zouden juist moeten benoemen wat er goed ging, wat er fout
          ging en hoe dit verbeterd kan worden. Door hier een score aan te
          hangen maak je het abstract. Je plaatst als het ware een laag tussen
          de fouten en het kind. Ze hebben niet het idee dat ze er iets aan
          kunnen doen, want &#8216;de docent geeft toch het cijfer?&#8217; Echt,
          ik hoor sommige klasgenoten zo vaak: &#8220;Echt bedankt voor dat
          cijfer, meneer!&#8221; zeggen.
        </p>
        <p>
          Ik denk dat er op scholen veel meer aandacht zou moeten zijn voor het
          motiveren van leerlingen om dingen te leren, zodat we ze minder hoeven
          aan te sporen met &#8220;maar anders krijg je een
          onvoldoende&#8221;<sup
            ><a
              href="#user-content-fn-1"
              id="user-content-fnref-1"
              data-footnote-ref
              aria-describedby="footnote-label"
              >1</a
            ></sup
          >. Dit zou er ook voor zorgen dat dingen beter blijven hangen bij
          mensen. Ik merk zelf altijd, en jullie ongetwijfeld ook, dat ik dingen
          waar ik in geïnteresseerd ben veel makkelijker en sneller leer. Ik
          vind het zelfs vaak nog leuk ook.
        </p>
        <p>
          Ik denk dat dit ook al geprobeerd wordt met bijv. practica, gastlessen
          en quizes. In mijn ervaring is het wel leuk, maar wordt de leerstof
          niet effectief overgebracht (lees: het voelt vaak een beetje als
          tijdverspilling). Ik denk dat we de lessen veel meer aan actualiteiten
          en ervaringen zouden moeten koppelen. Laat leerlingen zien waarom de
          leerstof relevant is, waarom het de moeite waard is om te leren<sup
            ><a
              href="#user-content-fn-2"
              id="user-content-fnref-2"
              data-footnote-ref
              aria-describedby="footnote-label"
              >2</a
            ></sup
          >.
        </p>
        <p>
          Een van de dingen die ik denk dat ook zeker moet gebeuren is dat
          leerlingen al veel eerder de keuze krijgen om vakken te laten vallen.
          Waarom zou je iemand die heel creatief is en verschrikkelijk goed kan
          tekenen drie jaar lang martelen met wiskunde? Grote kans dat hij na
          die drie jaar nooit meer met wiskunde in aanraking zal komen. Dit
          geldt ook voor mensen die, zoals ik, totaal geen aanleg hebben voor
          talen.
        </p>
        <p>
          Nu we het toch over talen hebben, ik denk dat het taalonderwijs ook
          dramatisch zou moeten worden hervormd. Ik denk dat het heel gek is dat
          we mensen een taal proberen aan te leren door ze woordjes en
          grammaticaregels uit hun hoofd te laten leren. En dat terwijl je een
          taal het beste leert door hem gewoon heel veel te spreken<sup
            ><a
              href="#user-content-fn-3"
              id="user-content-fnref-3"
              data-footnote-ref
              aria-describedby="footnote-label"
              >3</a
            ></sup
          >. De huidige lessen zijn bijna alleen gefocust op grammatica en
          woordenschat. Ik vind dit erg kunstmatig<sup
            ><a
              href="#user-content-fn-4"
              id="user-content-fnref-4"
              data-footnote-ref
              aria-describedby="footnote-label"
              >4</a
            ></sup
          >
          aanvoelen.
        </p>
        <p>
          Praktisch al het Engels dat ik spreek heb ik zelf geleerd door veel
          Engelse videos te kijken en online Engels te spreken. En ja, mijn
          Engels is niet perfect, maar ik merk dat ik net als in het Nederlands
          gewoon &#8220;voel&#8221; of een zin klopt of niet. Mijn woordenschat
          is misschien niet zo verschrikkelijk groot en beperkt tot praten over
          computers, maar als je een taal langer spreekt leer je de woorden die
          je nodig hebt vanzelf.
        </p>
        <p>
          Ik denk ook dat kinderen op school veel meer de kans zouden moeten
          krijgen om hun talenten te ontwikkelen. Hierdoor zorgen we sowieso er
          al voor dat ze beter meedoen met de lessen.
        </p>
        <p>
          En ik weet dat het onderwijs al overbelast is met teveel extra taken
          en dat we een lerarentekort hebben, maar misschien is de oplossing dan
          gewoon vrij simpel: minder school. Geef kinderen de kans om zich zelf
          te ontwikkelen. We zouden moeten voorkomen dat kinderen thuis gaan
          zitten niksen, dus denk aan het verzorgen van extra trainingen,
          workshops, stages, coderdojos etc.
        </p>
        <p>
          <em
            >Ik ben uiteindelijk overgegaan naar 4vwo met alle vakken<sup
              ><a
                href="#user-content-fn-5"
                id="user-content-fnref-5"
                data-footnote-ref
                aria-describedby="footnote-label"
                >5</a
              ></sup
            >
            een acht of hoger. En misschien nog wel belangrijker: ik heb
            functioneel leren programmeren in Elixir, websites leren bouwen met
            Phoenix LiveView en een
            <a href="https://sharefox.eu">werkend product</a> opgeleverd. Best
            wel oké voor iemand zonder ambitie toch?</em
          >
        </p>
        <section data-footnotes class="footnotes">
          <h2 class="sr-only" id="footnote-label">Footnotes</h2>
          <ol>
            <li id="user-content-fn-1">
              <p>
                Let hierbij op dat het doel van school leren moet blijven.
                Mensen moeten nog steeds fundementale vaardigheden als taal en
                rekenen beheersen.
                <a
                  href="#user-content-fnref-1"
                  data-footnote-backref=""
                  aria-label="Back to reference 1"
                  class="data-footnote-backref"
                  >↩</a
                >
              </p>
            </li>
            <li id="user-content-fn-2">
              <p>
                En als dit niet lukt zou ik me serieus afvragen, waarom wordt
                dit onderwezen?
                <a
                  href="#user-content-fnref-2"
                  data-footnote-backref=""
                  aria-label="Back to reference 2"
                  class="data-footnote-backref"
                  >↩</a
                >
              </p>
            </li>
            <li id="user-content-fn-3">
              <p>
                En ik denk dat ik in die drie jaar VWO misschien één of twee
                keer een gesprek in het Frans heb gevoerd, en nog nooit een
                gesprek in het Duits.
                <a
                  href="#user-content-fnref-3"
                  data-footnote-backref=""
                  aria-label="Back to reference 3"
                  class="data-footnote-backref"
                  >↩</a
                >
              </p>
            </li>
            <li id="user-content-fn-4">
              <p>
                Bij gebrek aan een betere omschrijving.
                <a
                  href="#user-content-fnref-4"
                  data-footnote-backref=""
                  aria-label="Back to reference 4"
                  class="data-footnote-backref"
                  >↩</a
                >
              </p>
            </li>
            <li id="user-content-fn-5">
              <p>
                Oké, behalve Nederlands dan, maar een 7.9 is praktisch een 8.
                <a
                  href="#user-content-fnref-5"
                  data-footnote-backref=""
                  aria-label="Back to reference 5"
                  class="data-footnote-backref"
                  >↩</a
                >
              </p>
            </li>
          </ol>
        </section>
      </div>

      <footer>
        <p>
          Gepubliceerd op

          <a class="u-url" href="https://geheimesite.nl/gebrek-aan-ambitie">
            <time class="dt-published" datetime="2022-07-05">
              Jul 05, 2022
            </time>
          </a>
        </p>

        <p class="reply-by-email">
          <a
            href="mailto:hello@geheimesite.nl?subject=RE:%20“Gebrek+aan+ambitie%3F”"
          >
            Reageren via email
          </a>
        </p>
      </footer>
    </main>

    <footer>
      <p>
        Made with ♡ in the Netherlands. Copying is an act of love. Please copy.
      </p>
    </footer>
  </body>
</html>
